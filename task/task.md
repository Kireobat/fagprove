# task

## oppgave tekst

VerktøyPartner AS er en mellomstor bedrift som leier ut verktøy til håndverkere og entreprenører. For øyeblikket benyttes det manuelle rutiner for å holde oversikt over hvilke verktøy som er tilgjengelige, hvem som har lånt hva, og når utstyret skal returneres. Daglig leder Henrik Hammer opplever at dette systemet gir mange feil, og at oversikten er mangelfull.

Henrik ønsker derfor at det utvikles et nytt system som gir bedre kontroll over både verktøy og utlån. Systemet skal gjøre det mulig å registrere verktøy inkludert navn, serienummer, tilstand og type. Dersom et verktøy blir skadet, må det også være mulig å registrere dette på en hensiktsmessig måte.

I tillegg ser Henrik behov for å kunne holde orden på utlån. Utlån har alltid en forventet returdato, og det er gebyrer knyttet til å levere utstyr for sent så det er viktig å se/registrere når utlån faktisk ble avsluttet. Det skal være mulig å søke etter utstyr basert på status, slik at man raskt kan se hva som er tilgjengelig, utleid eller til service. Likeledes skal det være enkelt å finne informasjon om tidligere og pågående utlån.

Kunder som benytter tjenestene til VerktøyPartner skal selv kunne finne ut om et bestemt verktøy er tilgjengelig. Øvrige deler av systemet skal være forbeholdt ansatte i virksomheten.

## brutt ned til punkter

- Registrere verktøy med navn, serienummer, tilstand og type.
- Registrere skader på verktøy.
- Registrere utlån med forventet returdato.
- Registrere når verktøy blir returnert.
- Opprette gebyr hvis verktøy ikke er returnert innen forventet tid.
- Søke på verktøy/utstyr basert på status (tilgjengelig, utleid eller til service).
- Søke i aktive og historiske utlån.
- Kunder skal kun kunne se om et verktøy er tilgjengelig.
- Ansatte skal ha tilgang på alt annet.
